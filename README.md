# Cursul de robotică

- **Vârsta minimă**: 8 ani
- **Automatizarea — o necesitate:** Roboții ne ajută să construim invenții mai rapid și mai bine. Dacă celui mic îi place să construiască și să automatizeze invenții, atunci cursul de robotică este perfect!
- **Și roboții se adaptează:** Copiii învață nu doar cum funcționează un robot, dar și cum poate fi modificat acesta pentru a avea elementele necesare taskului pentru care a fost construit.
- **Software-ul — magia care transformă niște fiare în mișcare:** Descoperim plăcerea programării unui robot pe care îl conectăm la laptop. Astfel, înțelegem interacțiunea dintre partea software, robot și lumea înconjurătoare.
- **Cei mici nu trebuie să vină cu nimic de acasă:** Fiecare copil va avea de la noi un laptop, un robot și componentele necesare fiecărui proiect, într-un mediu care încurajează lucrul în echipă.

> La finalul cursului, copiii înțeleg conceptele de automatizare pe care le-au testat, funcționalitățile unui robot (senzori, actuatori și sisteme de comunicație) și cum sunt acestea interconectate, operații matematice, variabile, rolul unui program și cum funcționează acesta, linii de cod și cum comunică acestea cu roboții. În a doua parte a cursului, copiii vor aprofunda noțiuni despre platforma Arduino, vor face experimente electronice (cu senzori, matrici de LED-uri, fotorezistențe) și își vor crea proprii roboți.

**Îți recomandăm și:** [Cursul de programare](https://github.com/SmallAcademy/curs-programare), [Cursul de tehnologie STEAM](https://github.com/SmallAcademy/curs-tehnologie-STEAM)

# Ce este Small Academy?

Small Academy este un hub de educație STEAM (știință, tehnologie, inginerie, artă și matematică) sub forma unor cursuri practice și distractive de robotică, programare și tehnologie, pentru copii între 5 și 16 ani.

Misiunea noastră este să îmbogățim viața copiilor prin tehnologie și o educație experențială, centrată pe copii. Ne dorim ca cei mici să aibă parte de o experiență aplicată dincolo de cărți și teorie, să experimenteze, să creeze invenții și să înțeleagă lumea din jurul lor. Obiectivul nostru este să îi pregătim pe copii pentru profesiile viitorului, unde abilitățile digitale vor fi de nelipsit.
